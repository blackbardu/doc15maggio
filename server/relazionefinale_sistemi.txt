La classe è composta da venticinque studenti e presenta al suo interno un buon livello di coesione. Gli alunni si sono dimostrati nell’arco degli ultimi due anni di studi collaborativi e favorevoli ad un dialogo educativo proficuo. I rapporti interpersonali sono sempre stati rispettosi e cordiali e non si sono osservate problematiche significative all’interno del gruppo classe. Questo atteggiamento, una buona partecipazione degli alunni alle lezioni e un impegno sufficientemente costante hanno favorito i processi di apprendimento come dimostrato dalle poche insufficienze presenti nel quadro di voti degli alunni.
Dal punto di vista del comportamento, gli studenti hanno tenuto una condotta corretta sia nelle attività in aule che in quelle di laboratorio. Il profitto della classe è generalmente positivo, ma i risultati non sono omogenei. Alcuni alunni si sono infatti distinti per interesse, partecipazione e merito, altri non hanno raggiunto lo stesso livello di profitto.