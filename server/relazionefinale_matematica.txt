Matematica
Relazione finale 5F
Conosco la classe dal terzo anno. Non avendoli avuti nel biennio è stata necessaria una lunga fase in gli alunni hanno dovuto familiarizzare con nuovi metodi di spiegazione, di conduzione 
della lezione e di valutazione. In particolare gli alunni sono stati continuamente invitati a partecipare attivamente alle lezioni, a mettersi in gioco e ad esporre senza timore soluzioni, dubbi e qualsiasi tipo di considerazione utile.
Una classe molto corretta nel suo complesso ma per sua natura poco incline a lasciarsi condurre verso la curiosità, l‘applicazione non banale dei concetti studiati e persino del gioco quando questo serve a portare avanti concetti didattici. Una classe dove è piacevole fare lezione, ma mediamente poco partecipativa e silenziosa. Alcuni ragazzi sono stati molto carenti nell‘impegno a casa, mentre altri proprio attraverso il lavoro quotidiano hanno raggiunto buoni risultati nel corso di questi anni. Un gruppetto di alunni ha trascinato nel corso degli anni le proprie vecchie lacune in matematica, comunque ognuno, a modo suo, ha tentato fino all‘ultimo di porvi rimedio.
Obiettivi formativi raggiunti
Gli obiettivi principali sono stati quelli di acquisire i concetti più importanti della disciplina e quello di fornire agli alunni strumenti matematici riutilizzabili nelle materie tecniche. Sono stati quindi privilegiati gli aspetti pratici e applicativi della materia, cercando il più possibile di affrontare problemi legati alla realtà.
Ho cercato di curare la capacità di esporre le proprie conoscenze in modo chiaro e conciso, con un linguaggio tecnico preciso, con una esposizione logica e coerente.
Sono stati svolti nel corso di questo anno scolastico 7 verifiche scritte, 4 nel primo periodo e 3 nel secondo periodo.
TOTALE ORE SVOLTE: 77
Modalità di valutazione e tipologia delle prove
I criteri di valutazione delle verifiche sono stati principalmente la correttezza dello svolgimento dei procedimenti, la scelta ragionata e "intelligente" delle strategie risolutive.
Le prove sono sempre state scritte, a risposta aperta e in presenza.