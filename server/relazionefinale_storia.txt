DOCENTE: Gasperoni Paola
DISCIPLINA: storia
CLASSE: 5 F

Obiettivi disciplinari perseguiti anno scolastico 2022-23
Capacità 
- comprendere il valore della memoria storica
- scoprire la dimensione storica del presente
- comprendere, accettare e valorizzare le differenze
- porre domande, formulare ipotesi così da problematizzare la disciplina
- utilizzare le conoscenze e le competenze acquisite per orientarsi nella molteplicità delle informazioni
- vedere se stesso come soggetto storico attivo

Competenze 
- comprendere semplici letture e documenti storici
- analizzare (individuare e raccogliere le informazioni)
- classificare (dare ordine alle informazioni, distinguendo quelle principali da quelle secondarie)
- sintetizzare (selezionare le informazioni, organizzandole in personali schemi di riferimento)
- individuare gli opportuni collegamenti tra i fenomeni
- stabilire relazioni diacroniche e sincroniche
- dare ordine logico alle conoscenze acquisite, articolandole in quadri organici
- costruire personali quadri di riferimento
- organizzare esposizioni orali chiare ed appropriate
- affrontare verifiche scritte secondo le tipologie previste dall'esame di stato
- affiancare all'esposizione narrativa una rielaborazione critica dei contenuti

Conoscenze 
- la natura diversa delle fonti ed i limiti della "obiettività" dello storico
- la complessità del fenomeno storico, inteso come risultante della interazione di più ambiti (economico, politico, religioso, militare, culturale, scientifico, tecnico…)
- le linee di sviluppo dell'evoluzione storica analizzata
- i contenuti caratterizzanti i singoli argomenti trattati
- gli strumenti concettuali di cui si serve la storiografia per descrivere persistenze e mutamenti (evoluzione/involuzione; rivoluzione/restaurazione; 
- decadenza/progresso; crisi; ciclo; congiuntura; transizione)
I contenuti rispettano la scansione cronologica tradizionale, col proposito dei docenti di attuare scelte che permettano una conoscenza dell‘epoca più vicina

Presentazione della classe
La classe è composta da 25 allievi, alcuni dei quali dimostrano non poche difficoltà nello studio della storia; durante l'anno scolastico hanno progressivamente maturato un approccio più 
consapevole e motivato verso la materia, ma restano ancora alcune incertezze.
Non mancano gli alunni seri e motivati che partecipano costruttivamente al percorso educativo

Metodi – Strumenti – Tempi:
Le spiegazioni sono state per lo più frontali con l‘interazione costante degli allievi.
Il libro di testo e le ricerche via web sono stati gli strumenti più utilizzati. 
I tempi sono quelli curricolari; per quanto riguarda il percorso di quest‘anno è doveroso fare una precisazione di carattere logistico: per una serie di fattori imprevedibili, sono state decurtate 
numerose ore della materia. Ne consegue un radicale ridimensionamento delle attività svolte in classe e dell‘approfondimento dei contenuti; in storia, soprattutto, sono stata costretta a svolgere gli argomenti conclusivi in modo sintetico.

Tipologia delle prove effettuate:
Terze prove a risposta aperta e verifiche orali. 
Criteri di valutazione:
Per valutare ogni allievo si è tenuto conto delle verifiche orali, delle terze prove e dell‘impegno e  dell‘interesse che ognuno ha dimostrato nel corso dell‘anno.
Attività di recupero:
Sono state effettuate pause didattiche mattutine, soprattutto in prossimità dei compiti in classe.
