RELAZIONE SULLA CLASSE
Conosco la classe dalla prima, di anno in anno si sono aggiunti gruppetti o singoli studenti che si sono integrati. Gli studenti hanno fin dall‘inizio evidenziato due velocità nell‘impegno e nel 
rendimento: un gruppo si è sempre distinto per l‘assiduità della frequenza, la costanza nel lavoro e i buoni risultati, anche nei periodi di didattica a distanza; uno molto meno partecipe, 
con assenze strategiche, con lacune pregresse e scarsamente impegnato, che non ha raggiunto una preparazione adeguata alla 5^. Degli 11 studenti insufficienti nel 1° quadrimestre 
solo 3 hanno effettivamente recuperato a febbraio e altri 2 nei mesi successivi hanno mostrato impegno sufficiente a raggiungere obiettivi minimi.
Tra le eccellenze 2 studenti hanno affrontato l‘esame di certificazione CAE. 
I due studenti con PDP, usufruendo di misure compensative e dispensative previste, hanno raggiunto uno gli obiettivi minimi con impegno, l‘altro livelli buoni, tanto da affrontare l‘esame del FCE.
FINALITÀ DEL CORSO
-Competenza comunicativa per consentire un‘adeguata interazione in contesti diversificati ed una scelta di comportamenti espressivi sostenuta da un più ricco patrimonio linguistico.
-Competenza interculturale non solo nelle sue manifestazioni quotidiane, ma estesa ad espressioni più complesse della civiltà straniera e agli aspetti più significativi della sua cultura.
-Educazione linguistica che coinvolga la lingua italiana.
METODOLOGIA DIDATTICA, STRUMENTI, SPAZI E TEMPI DEL PERCORSO FORMATIVO - RECUPERO
Quanto alla metodologia, il consolidamento e l‘approfondimento linguistico-grammaticale sono stati curati nell‘ambito di ogni attività svolta attraverso tipologie diverse di esercizi, sia in classe 
sia a casa, mirati allo sviluppo integrale delle abilità comunicative. Si è posta attenzione alla varietà delle lezioni, raramente solo di tipo frontale, ma piuttosto cooperative e dialogate, con 
ricerche di approfondimento individuale sfociate in presentazioni, flipped classroom, ecc. 
Le numerose letture di diverso tipo (civiltà, tecnologia, articoli di attualità…) sono state svolte con la finalità di un arricchimento lessicale compiuto attraverso la ricerca dei sinonimi, di espressioni sostitutive, di parafrasi, per una migliore rielaborazione personale dei contenuti.
Sistematici sono stati gli esercizi di acquisizione e fissaggio, speaking e writing, successivi all‘attività di comprensione dello scritto e di ascolto o visione, il tutto corredato da schemi e da fotocopie o files forniti dall'insegnante ad integrazione del libro di testo in adozione. Le abilità di scrittura sono state esercitate attraverso lo svolgimento di tasks, su tutti gli argomenti, assegnati come compito a casa anche su Classroom e regolarmente corretti.
L‘utilizzo delle tecnologie ha permesso un migliore sviluppo integrato delle abilità linguistiche. 
Sono state svolte in tutto al 15/05/2023 n.80 ore di lezione.
Il programma non ha seguito pedissequamente il libro di testo, ma si è sviluppato in percorsi che intrecciavano conoscenze storico-geografiche, tradizioni, valori e istituzioni, attualità dei 
Paesi anglofoni, confrontandoli con i nostri e quelli europei. Per quanto riguarda le lezioni dedicate alla tematica di “Educazione civica”, gli alunni hanno affrontato in n.16 ore sui recenti sviluppi della Brexit, le identità culturali dei paesi dell‘Anglosfera, le istituzioni, le problematiche ambientali, tecnologia, discriminazione razziale, notizie di attualità per riflessioni.
Oltre agli argomenti presentati dal libro in uso, sono state affrontate tematiche legate al profilo professionale degli studenti. Le stesse sono state presentate ed analizzate tramite articoli e 
materiali multimediali in lingua originale. Si è concluso il monte ore di PCTO con un breve modulo di n.4 ore riguardante il report sull‘esperienza di lavoro svolta nell‘estate scorsa e i colloqui di lavoro.
Si è potuto fare solo qualche riferimento letterario non molto approfondito connesso ad alcuni ambiti svolti, a causa dello scarso interesse per la letteratura mostrato da buona parte della classe.
Per il recupero si è attuata una pausa didattica di 7 gg a fine gennaio. Durante tutto l‘anno si sono svolte lezioni di ripasso e si sono forniti materiali di recupero/approfondimento, compiti di scrittura corretti regolarmente, ma non da tutti svolti.

OBIETTIVI DI APPRENDIMENTO RAGGIUNTI
La classe ha mediamente acquisito una più che sufficiente competenza comunicativa sia scritta sia orale e conoscenza dei contenuti svolti, con livelli discreti o ottimi nella parte della classe che si è distinta per impegno costante in tutti 5 gli anni. La parte della classe che non ha profuso impegno adeguato, presenta lacune linguistiche a volte di notevole entità, difficoltà di comprensione testuale e orale, di esposizione e rielaborazione dei contenuti.
In particolare si sono raggiunti i seguenti obiettivi:
-Comprendere in maniera globale e analitica testi orali relativi anche al settore specifico di indirizzo. 
-Sostenere conversazioni su argomenti generali e specifici adeguate al contesto e alla situazione di comunicazione.
-Produrre testi orali per descrivere processi e situazioni con chiarezza logica e lessicale.
-Comprendere in maniera globale testi scritti di interesse generale e di rilevanza storicoculturale.
-Trasporre in lingua italiana testi di argomento generale e specifico.
-Riferire e sintetizzare concetti chiave di articoli da riviste in lingua originale su argomenti di vario genere.
-Redigere brevi composizioni e riassunti di testi letti e/o su traccia.
CONTENUTI DISCIPLINARI
La primissima parte dell‘anno scolastico è stata dedicata al ripasso e all‘esercitazione delle principali strutture grammaticali, sintattiche, verbi e costruzioni particolari, lavoro che è proseguito ogni qual volta se ne ravvisava la necessità. Sia all‘inizio che durante l‘anno si sono forniti strumenti come tabelle, mappe concettuali, fotocopie, files ad integrazione del libro di testo, assieme a suggerimenti metodologici sullo sviluppo delle abilità.
Dal libro di testo: Ballabio, Brunetti, Bedell The Fire and the Rose, Europass Principato 2016, si sono sviluppati 7 moduli, alcuni con maggiore approfondimento, compreso il modulo PCTO. Il programma si è sviluppato in percorsi che legavano aspetti storico-geografici ad attualità, istituzioni e valori dei Paesi anglofoni, cogliendo spunti da particolari date, anniversari, eventi. 
Per i dettagli vedasi programma svolto allegato. 
Dal libro di testo: Basile, D‘Andria Ursoleo, Gralton Complete INVALSI 2.0, Helbling 2020 si sono svolti tutti gli esercizi di reading e listening dal livello B1 al B2+, parzialmente assegnati durante la scorsa estate e dedicando quasi regolarmente un‘ora settimanale fino alle Prove Nazionali INVALSI. 
VERIFICHE E VALUTAZIONE
I criteri di valutazione del profitto di ogni singolo alunno si sono basati sulla partecipazione attiva e costruttiva al lavoro scolastico, tenendo conto dell‘interesse, dell‘impegno e della 
competenza linguistica raggiunta, oltre alla partecipazione al dialogo educativo, della progressione nell‘apprendimento e della capacità di autonomia.
La valutazione ha riguardato le varie abilità, singole o integrate e la competenza linguistica.
Le verifiche orali sono state numerose nell‘arco dell‘anno e legate alle attività presenti nel libro di testo e agli argomenti trattati, anche se non sempre hanno dato luogo a valutazione. Nel II° 
quadrimestre gli studenti sono stati valutati anche su una presentation con ausili visivi. La valutazione della prova orale ha seguito i criteri della scorrevolezza dell‘esposizione, della maggiore creatività ed organizzazione del discorso oltre che alla rielaborazione dei contenuti e alla capacità di collegarli interdisciplinarmente. 
Alcune prove scritte sono state somministrate nella forma di simulazioni della prova INVALSI, altre sotto forma di quesiti sui contenuti dei moduli svolti, o di tipo misto reading/writing. 
Ho somministrato tre prove scritte e due prove orali per quadrimestre. Tra febbraio e marzo sono state effettuate una prova scritta e interrogazioni per il recupero delle undici insufficienze del primo periodo, superate da 5 studenti. Per i criteri di valutazione delle prove scritte si rimanda alla griglia condivisa dal dipartimento.
Cesena, 15 Maggio 2023 
Laura Vendraminetto