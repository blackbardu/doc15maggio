
Testi in adozione: Internetworking di Baldino, Rodano, Spano, Iacobelli
Finalità specifiche della disciplina:
Progettazione e configurazione di una rete informatica nei suoi elementi essenziali; conoscenza dei
principali device e interazione con i rispettivi sistemi operativi; definizione delle caratteristiche di
sicurezza essenziale e dei sistemi di protezione di rete; conoscenza del funzionamento dei protocolli più
diffusi con particolare attenzione a quelli relativi al settimo livello del modello Iso-Osi.
Obiettivi educativi e cognitivi generali:
Obiettivi educativi generali (scopi dell’istruzione): Riuscire a comprendere ed utilizzare tecnologie di
rete e di comunicazione in modo efficace ed efficiente. Ciò include la capacità di progettare,
implementare, gestire e mantenere reti di computer e sistemi di comunicazione, nonché la
comprensione delle implicazioni etiche e sociali di queste tecnologie.
Obiettivi cognitivi generali (sviluppo delle capacità cognitive degli studenti): Saper analizzare e
risolvere problemi tecnologici complessi relativi alle reti di computer e ai sistemi di comunicazione;
comprendere i concetti di architettura di rete, di protocolli di comunicazione, di sicurezza delle reti e
di gestione delle risorse di rete; lo scopo finale è tra gli altri il raggiungimento della capacità di acquisire
conoscenze e competenze specifiche in campo tecnologico, di utilizzare la logica, la conoscenza e la
ragione per risolvere i problemi in modo efficace.