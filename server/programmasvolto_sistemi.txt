Obiettivi Conseguiti:
Progettazione e simulazione di reti di computer e sistemi di comunicazione negli elementi essenziali; comprensione dei concetti di architettura di rete, di protocolli di comunicazione, di sicurezza delle reti e di gestione delle risorse di rete. L’obiettivo finale cui si è teso, tra gli altri, è il raggiungimento della capacità di utilizzare la logica, la conoscenza e la ragione per risolvere problemi, nell’ambito dei sistemi, in modo efficace.

Metodi di Insegnamento:
Si sono orientate le attività al fine di sviluppare la logica attraverso l’analisi dei dati e la didattica guidata; organizzare il processo di apprendimento in moduli in sequenza logica; presentare gli argomenti nella forma teorica ed in seguito metterli in pratica in laboratorio; sviluppate i temi in logica deduttiva, dal generale al particolare. 

Contenuti disciplinari:
Gli elementi centrali della disciplina sono costituiti da tre differenti macro aree intercomunicanti fra loro e suddivise in nove moduli: networking; protocolli di applicazione; sistemi di sicurezza. 

I moduli didattici sono stati distribuiti nei due quadrimestri nella seguente maniera: 

(1°quadrimestre)
• Modulo 1 – Virtual Local Area Network: progettazione e strutturazione di VLAN, utilizzo di protocolli specifici tra cui il Virtual Trunking Protocol e set dei device necessari.
• Modulo 2 – Crittografia: concetto di sicurezza informatica, cifrari e sistemi di crittografia, crittografia a chiave simmetrica ed asimmetrica, firma digitale, DES, RSA;
• Modulo 3 – Protocolli SSH e SSL/TLS: confidenzialità attraverso la rete, funzionamento e scopo dei protocolli, concetto di tunneling;
• Modulo 4 – Protocolli di livello applicazione ISO-OSI: telnet, http, smtp, pop3, imap, ftp, snmp, dhcp, dns;

(2° quadrimestre) 
• Modulo 5 – VPN: realizzazione e configurazione nelle modalità site-to-site e remote-access, protocollo IPSec;
• Modulo 6 – Firewall e Proxy: controllo degli accessi e monitoring, ACL, Firewall, DMZ, Proxy e Nat;
• Modulo 7 – Sistemi di autenticazione: rete cablata e wireless, il servizio AAA, Radius. IOT
• Modulo 8 – Sistemi di archiviazione e server: archiviazione e backup, sistema Raid, Nas.
• Modulo 9 – Cloud: housing e hosting, server farm e data center, cloud computing e modelli di servizi, multi-tier application.

Metodi (spazi, tempi):
le lezioni sono state organizzate fra aula e laboratorio per un monte ore previsto di 4 ore settimanali. 
Attività di aula (1 ora settimanale): le attività di aula sono state orientate alla comprensione dei 
fondamenti disciplinari, alla radicazione delle conoscenze tecnologiche. Strategie adottate: lezione frontale, discussione guidata, studio di caso.
Attività di laboratorio (3 ore settimanali): le attività di laboratorio, intese come integranti e complementari delle lezioni teoriche d’aula, sono state svolte nel laboratorio LT dell’Istituto per un totale di 3 ore settimanali. I contenuti hanno riguardato principalmente seguenti argomenti: simulazione di progettazione di rete e configurazione devices attraverso l’utilizzo del software Cisco Packet tracer; moduli di simulazione e virtualizzazione di proxy e O.S. server, attività complementari alla sicurezza: packet sniffing, spoofing. A completamento delle attività sono state proposte esercitazioni 
riguardanti il cloud e servizi. Strategie adottate: didattica laboratoriale, learn by doing, problema di realtà.