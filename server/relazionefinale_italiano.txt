DOCENTE GASPERONI PAOLA
DISCIPLINA: ITALIANO 
CLASSE V SEZIONE: F

Obiettivi disciplinare perseguiti nell‟anno scolastico 2022-2023

CAPACITA' 
utilizzare informazioni date, per ricostruire l'evoluzione artistica di un autore.
riconoscere l'importanza di un autore nell'ambito della storia letteraria.
organizzare esposizioni articolate e coerenti nei contenuti ed appropriate nell'uso della terminologia specifica.
produrre testi scritti con argomentazioni personali, che rivelino sensibilità e conoscenza  delle tematiche di cultura generale, nonché correttezza ortografica e coesione.
produrre testi quali l'articolo di giornale, la relazione, il saggio breve, l'analisi del testo non letterario, l'analisi del testo letterario in versi ed in prosa.
Affrontare, come lettore autonomo e consapevole, testi di vario genere.

COMPETENZE 
collocare un testo letto autonomamente nella produzione complessiva dell'autore. 
individuare simboli, temi tipici di un autore.
individuare caratteri stilistici e tematici tipici di un genere letterario.
stabilire relazioni e confronti fra testi dello stesso autore confrontare più testi dello stesso genere, ma di autori diversi, individuandone somiglianze e differenze strutturali, linguistiche e tematiche.

CONOSCENZE 
la specificità del testo letterario nelle sue principali tecniche compositive: metrica nelle sue linee essenziali, principali figure retoriche; tecniche espressive.
la complessità del fenomeno letterario inteso come risultante della interazione di più ambiti  (storico, filosofico, economico, religioso…)
le principali linee di sviluppo del contesto storico-culturale.
I contenuti e le tematiche caratterizzanti gli autori e le opere, in modo da possedere la peculiarità di ciascuno di essi ed il significato assunto nel più vasto quadro di riferimento della storia letteraria.

Presentazione della classe 
La classe VF è composta da 25 alunni.
Sono stata la loro insegnante di italiano e storia per tutto il triennio; in terza li ho conosciuti attraverso la DAD ed il percorso è stato piuttosto accidentato. I ragazzi provenivano dal periodo di lockdown dell‘anno scolastico precedente ed è stato difficile instaurare un rapporto costruttivo dal punto di vista didattico; gli allievi, infatti, apparivano totalmente disinteressati alle mie materie e si sottraevano all‘attenzione che le lezioni on line richiedevano.
Durante l‘anno scolastico 2020-21 ho lavorato soprattutto sull‘analisi dei testi letterari e sull‘esposizione orale, poiché l‘utilizzo di classrooom per la produzione scritta si è rivelata poco attendibile per quanto riguarda l‘originalità degli elaborati.
Il percorso di analisi e produzione scritta che solitamente si svolge in terza è quindi slittato alla quarta, anno in cui ho finalmente potuto instaurare un dialogo educativo e didattico in presenza. 
I ragazzi hanno comunque mantenuto un atteggiamento poco propenso all‘attenzione e allo studio, forse perché poco abituati negli anni precedenti ad un metodo di lavoro adeguato e produttivo.
Solo in questo ultimo anno ho assistito ad una progressiva maturazione dei ragazzi che hanno dimostrato maggior impegno e collaborazione. 
Permangono, tuttavia, numerose fragilità, soprattutto allo scritto; anche la produzione orale risente di una scarsa abitudine alla rielaborazione dei contenuti attraverso un linguaggio settoriale appropriato.
Durante il percorso triennale ho cercato di lavorare in primo luogo sulla comprensione e sull‘analisi dei testi letterari; nel biennio conclusivo ho focalizzato l‘attenzione sulle tipologie B e C.
Per quanto riguarda la letteratura, ogni autore è stato presentato attraverso l‘analisi del contesto storico culturale e tramite le opere più rappresentative della poetica e delle tematiche.
Ho cercato di abituare gli allievi all‘analisi degli autori attraverso la lettura di brani antologici;  purtroppo, per una serie di fattori concomitanti poco favorevoli, ho dovuto limitare l‘apparato 
antologico della programmazione a pochi testi significativi.
Per quanto concerne educazione civica ho scelto di effettuare un percorso monografico sugli anni settanta e la strategia del terrore, per affrontare una parte della storia moderna in 
cui le istituzioni hanno subito un grave trauma; l‘argomento è stato affrontato con l‘ausilio di dispense da me fornite e attraverso la visione di documenti tratti da rai storia. A questo progetto si sono poi aggiunte le ore dedicate alle conferenze tenute dal nostro DS "etica del metodo scientifico". 

METODI – STRUMENTI
Lo studio della letteratura è stato affrontato attraverso l‘analisi dei testi di ogni autore, collocato all‘interno del periodo storico – culturale di appartenenza; fondamentale l‘utilizzo del libro di testo e delle tecnologie multimediali per ampliamenti ed approfondimenti delle tematiche. In prevalenza le lezioni sono state frontali 
Ho cercato di rafforzare e affinare le competenze legate alla comprensione, all‘analisi e alla produzione di un testo, attraverso esercizi costanti a casa e a scuola.

TIPOLOGIA DELLE PROVE EFFETTUATE
Sono state effettuate analisi del testo (tipologia A); tipologia B; testi d‘argomento generale C. Per la valutazione delle conoscenze disciplinari si sono effettuate terze prove e verifiche orali tradizionali.

CRITERI DI VALUTAZIONE
Nel triennio è stata seguita la griglia di valutazione ministeriale, elaborata dal dipartimento, allegata al documento del 15 maggio.
Per quanto riguarda le prove orali si è tenuto conto della capacità espressiva e della proprietà di linguaggio dimostrate da ogni singolo allievo e ovviamente del livello di conoscenza dei contenuti disciplinari.

EVENTUALI ATTIVITA' DI RECUPERO REALIZZATE
In base alle necessità si sono svolte pause didattiche mattutine per l‘intera classe; qualora qualche alunno abbia mostrato carenze di scrittura nel corso dell‘anno è stato aiutato con prove di recupero pomeridiane su cui è stata fatta l‘analisi e la riflessione degli errori.